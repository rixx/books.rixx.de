Ecce Eduardus ursus scalis nunc tump-tump-tump occipite gradus pulsante post Christopherum Robinum descendens.
%
Quis vult in terra stare
Cum possit volitare?
Vita nubeculae
Est fons superbiae.
%
Dies ille, dies Lunae
Semper venit opportune
Rogo vos et quaero id:
Quid est quod et quod est quid?

Dies alter, dies Martis
Est laboris et est artis
Age Canga, dic si scis:
Quarum? Quorum? Quid est quis?

Sequitur Mercurii dies
Qualis somnus, qualis quies!
Audi Lepus! Quaeritur:
Quisnam? Unde? Quidni? Cur?

Dies quartus, dies Jovis
Heu aenigmata dat nobis
Cogitabo forsitan:
Nonne? Necne? Utrum-an?
%
Bubo et Ior et Canga et Ru
Atque Porcellus et egomet Pu
Cuncti rogamus, non ego solus
Ubi sit pilus aut palus aut polus?
Heu pilus ubi? O polus qualis?
Polus septemtrionalis.
%
